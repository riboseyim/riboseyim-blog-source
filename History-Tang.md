---
title: 唐史 | History of Empire
date: 2018-01-07 18:23:03
tags: [Economist,History]
categories: 政治历史
---
## 摘要

<!--more-->

## 重要文献
- [《大唐创业起居注》](https://zh.wikisource.org/zh/%E5%A4%A7%E5%94%90%E5%89%B5%E6%A5%AD%E8%B5%B7%E5%B1%85%E6%B3%A8)

- 《大唐三藏法师西域记》

## 《资治通鉴》摘要

####《资治通鉴·唐纪八·卷第一百九十二》
益州大都督窦轨奏称獠反，请发兵讨之。
上曰：“獠依阻山林，时出鼠窃，乃其常俗；
牧守苟能抚以恩信，自然帅服，安可轻动干戈，渔猎其民，比之禽兽，岂为民父母之意邪！”

####《资治通鉴·唐纪二十三·卷第二百七》
太后信重内史梁文惠公狄仁杰，群臣莫及，常谓之国老而不名。
太后尝问仁杰：“朕欲得一佳士用之，谁可者？”
仁杰曰：“未审陛下欲何所用之?”
太后曰：“欲用为将相。”
仁杰对曰：“文学蕴藉，则苏味道、李峤固其选矣。必欲取其卓荦奇才，则有荆州长史张柬之，其人虽老，宰相才也。”太后擢张柬之为洛州司马。
数日，又问仁杰，对曰：“前荐柬之，尚未用也。”  
太后曰：“已迁矣。”
对曰：“臣所荐者可为宰相，非司马也。” 乃迁秋官侍郎；久之，卒用为相。

仁杰又尝荐夏官侍郎姚元崇、监察御史曲阿桓彦范、太州刺史敬晖等数十人，率为名臣。
或谓仁杰曰：“天下桃李，悉在公门矣。”
仁杰曰：“荐贤为国，非为私也。”

####《资治通鉴· ·唐纪二十三·卷第二百七》
秋，七月，丙戌，以神都副留守杨再思为内史。
再思为相，专以谄媚取容。司礼少卿张同休，易之之兄也，尝召公卿宴集，酒酣，戏再思曰：“杨再思面似高丽。” 再思欣然，即剪纸帖巾，反批紫袍，为高丽舞，举坐大笑。
时人或誉张宗昌之美曰：“六郎面似莲花。”
再思独曰：“不然。”
昌宗问其故，再思曰：“乃莲花似六郎耳。”

“左补阙戴令言作《两脚野狐赋》以讥讽之，再思闻之怒。”
—— 《旧唐书·杨再思传》
